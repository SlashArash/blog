---
title: "از تبلیغات در اینترنت خلاص شویم"
date: 2016-02-10T15:04:10.000Z
templateKey: blog-post
draft: false
keywords:
  - تبلیغات اینترنتی
  - مسدود کردن تبلیغات
  - بلاک کردن تبلیغات
description: Brewing with a Chemex probably seems like a complicated, time-consuming ordeal, but once you get used to the process, it becomes a soothing ritual that's worth the effort every time.
tags:
  - ابزار
---

من یه پوشه توی لپتاپم دارم که پر از فیلم و عکس از تبلیغاته، پر از تبلیغات خلاقانه. اصولا من صنعت تبلیغات رو خیلی دوست دارم و با دقت دنبال می‌کنم ولی همیشه از تبلیغات توی سایت‌ها متنفر بودم. تبلیغاتی که یا با چشمک زدن مداومشون و یا با باز کردن یک پنجره جدید آدم رو اذیت می‌کنند.

از سال ۲۰۰۶ میلادی یه افزونه‌ای به اسم Adblock Plus ساخته شد که خیلی راحت روی مرورگر نصب می‌شه و جلوی محتوای تبلیغاتی رو می‌گیره. در حال حاضر سه تا افزونه ادبلاک خوب وجود داره [uBlock](https://www.ublock.org/)، [AdBlock](https://getadblock.com/)، [Adblock Plus](https://adblockplus.org/) که هر کدوم حسن خودشون رو دارند.

حقیقتش اینه که این افزونه‌ها خودشون به تنهائی کار خاصی انجام نمی‌دند و کار اصلی رو لیست‌ فیلترهایی که نوشته شده انجام ‌می‌دند. معمولا این افزونه‌ها به صورت پیش‌فرض چندتا لیست سیاه فعال دارند که بین‌المللی هستند. این لیست‌ها تا درصد نسبتاً کمی تبلیغات سایت‌های ایرانی رو فیلتر می‌کنند و هر کشوری هم معمولاً لیست مخصوص به خودشون رو دارند. متاسفانه ایران چنین لیستی رو یا نداشته یا عملکرد خوبی نداشته. چند ماه پیش من تصمیم به ایجاد این لیست گرفتم. پس این لیست ایجاد شد.

لیستی که من ایجاد کردم هدف اولش مسدود کردن سایت‌های تبلیغاتی و پاپ‌آپ بوده. بعد از اون هم کلمات کلیدی مثل advertisment، tabilgh و ... رو مسدود کرده و بعد هم پانصد سایت پربازدید ایران بر اساس الکسا رو کنترل کرده که بدون تبلیغ باشند.

روش اجرای این کد رو توی فایل README [پروژه که توی گیت هاب](https://github.com/SlashArash/adblockfa/) هست قرار دادم ولی به صورت مختصر اینجا هم می‌گذارم.

### نیازمندی‌ها:

برای استفاده از این لیست لازم است که افزونه‌های ضد تبلیغ را روی مرورگر خود نصب داشته باشید افزونه‌های پیشنهادی من را در زیر می بینید.

- adblock plus
- ublock origin

### استفاده از ادبلاک پلاس در فایرفاکس:

۱- روی آیکون افزونه کلیک می‌کنیم و پس از آن در فهرست باز شده روی Filter preferences کلیک می‌کنیم، مانند تصویر زیر.

![تنظیمات ادبلاک پلاس روی فایرفاکس برای تبلیغات سایت‌های ایرانی](images/adblock-plus-icon-on-firefox.png)

۲- در پنجره‌ی باز شده روی دکمه Add filter subscription و پس از آن روی لینک Add a different subscription کلیک کنید تا باز هم پنجره‌ای جدید باز شود.

![انتخاب add filter subscription برای افزودن لیست تبلیغات سایت‌های ایرانی](images/add-filter-subscription-adblock-plus.png)

۳- برای آخرین مرحلیه کافیست که لینک لیست([http://bit.ly/abFarsi](http://bit.ly/abFarsi)) رو وارد کنید و دکمه Add subscription بزنید و الان قابل استفاده است. ![افزودن لینک لیست فیلترهای سایت‌های ایرانی ادبلاک پلاس](images/add-different-subscription-adblock-plus.png)

### استفاده از ادبلاک پلاس در گوگل کروم:

پس از کلیک روی آیکون افزونه در نوار مرورگر روی گزنیه options کلیک کنید. تب جدید برای تنظیمات باز خواهد شد.

![adblock-plus-icon-on-chrome-and-options](images/adblock-plus-icon-on-chrome-and-options-232x300.png)

در تب باز شده از فهرست گزنیه Add a different subscription را انتخاب کنید. پس از آن لینک لیست(http://bit.ly/abFarsi) رو وارد کنید و روی دکمه Add کلیک کنید. الان موقع استفاده است.

![add-a-different-subscription-adblcokplus-chrome](images/add-a-different-subscription-adblcokplus-chrome.png)

### استفاده از یوبلاک اوریجین در هر دو مرورگر:

پس از کلیک روی آیکون افزونه باید روی نام افزونه در بالای پنجره باز شده کلیک کنید تا صفحه تنظیمات افزونه باز شود.

![ورود به تنظیمات یوبلاک](images/ublcok-origin-options.png)

در بخش تنظیمات یوبلاک وارد تب دوم یعنی3rd-party filters کلیک کنید و در انتهای صفحه در تکست باکس موجود لینک لیست([http://bit.ly/abFarsi](http://bit.ly/abFarsi)) رو وارد کنید. روی دکمه Parse کلیک کنید و بعد از دانلود شدن خودکار لیست کافیه دکمه Apply changes که در گوشه بالا سمت راست ظاهر شد کلیک کنید. ![افزودن لینک لیست بلاک تبلیغات فارسی در یوبلاک](images/add-custom-filter-list-ublock-origin.png)

در انتها یک خواهش دارم و اون اینه که برای بهتر شدن لیست اگر مشکلی در سایتی مشاهده کردید و یا تبلیغی در سایت پربازدید دیدید که فیلتر نشده بود بهم اطلاع بدبد. از طریق ایمیل arash.kadkhodaei روی جیمیل باهام در ارتباط باشید یا همینجا نظر بگذارید.
