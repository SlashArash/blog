---
templateKey: blog-post
title: مساواتی که دوست ندارم، عدالتی که نمی‌بینم
date: 2020-11-22T15:20:23.388Z
tags:
  - نگرش
keywords:
  - عدالت
  - مساوات
  - شکاف طبقاتی
description: من عدالت می‌خوام
---
به نظرم این روزها توی ایران شکاف طبقاتی از لحاظ آماری هم باید خیلی زیاد باشه؛ دست کم به چشم من که این شکاف تاریخیه. حقوق یک کارگر اگه خیلی از مزایا و شرایط براش مهیا بشه شاید به ۳ میلیون تومان برسه که نمی‌رسه:(

درآمد بخش زیادی از جامعه‌ای که می‌بینم شاید ۵ میلیون تومان در ماه هست. اینکه قدرت خرید این بخش از جامعه چه مقدار هست موضوع دیگری ست.

این روزها شرایطی رو به چشم می‌بینم که یک فرد می‌تونه روزی ۳ میلیون تومان درآمد داشته باشه. بر این اساس می‌تونم تصور کنم که افراد دیگه‌ای هستند که شاید ساعتی ۳ میلیون تومان درآمد دارند. این آدم‌ها کنار هم زندگی می‌کنند! از همدیگه دور نیستند! توی ماه زندگی نمی‌کنند!

به نظرم می‌رسه که خیلی از این آدم‌ها ارزش زیادتری برای خودشون و جامعه درست نمی‌کنند. حداقل گپ و شکاف بین ارزشی که درست می‌کنند ۲۰ برابر و ۱۰۰ برابر یا حتی ۱۰۰۰ برابر نیست. نهایتاً دو برابر یا سه برابره. معیار مشخصی برای سنجش اثرگذاری و ارزش‌آفرینی نیست. خیلی از افراد معیار صحیح رو همین وضعیت موجود یا نظام بازار می‌دونند.

من قطعاً مخالف این هستم که اعضای جامعه به مساوات و برابری از زندگی باکیفیت بهره‌مند بشند. قطعاً به نظرم افرادی بیشتر و مهم‌تر از اون هوشمندانه‌تر کار و تلاش می‌کنند یا حتی افرادی با منابع بیشتر(ارثیه‌یبیشتر، خانواده‌ی باکیفیت‌تر، جامعه‌ی پایدارتر و …) وارد رقابت شدند. ولی ولی ولی این شرایط موجود عادلانه نیست.

نمی‌دونم عدالت چیه ولی وقتی می‌بینی که یکی از دوستان تو می‌تونه در یک روز درآمدی به اندازه‌ی یک ماه دوست دیگرت داشته باشه حس خیلی عجیبی بهت دست می‌ده. حتی اگه خود تو هم درآمد روزانه‌ات میلیون‌ها تومان باشه ولی باز هم در کنار تمام احساسات خوش‌آیند، حس بدی رو تجربه خواهی کرد.

من عدالت می‌خوام ولی راه‌کاری ندارم، حتی تعریف دقیقی از عدالت ندارم؛ فقط می‌دونم که وضعیت موجود و نظام بازار عدالت نیست که اگر بود این همه قوانین برای کنترل و مهار مشکلاتش وجود نداشت. اینکه یه نفر هنرش رو داره که چنین زندگیی بسازه عدالت نیست. این هنرش نیست، این حاصل یه ساختار معیوبه که نهادینه شده.

من عدالت می‌خوام.

چیزی که بیش از همه آزارم می‌ده اینه که این نقص عدالت فقط توی ساختارهای اقتصادی وجود نداره، در بخش بخش این جامعه هست؛ از اتفاقات جبری تا مسائل اختیاری. عدالت کم‌رنگه.

عدالت در ذات دنیا کم‌رنگه یا در ساختار جامعه‌ای که بشر ساخته؟ در مورد حیات وحش چه خبره؟